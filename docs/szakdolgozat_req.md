[![]()](https://file+.vscode-resource.vscode-cdn.net/Users/kremznergabor/.antigravity/extensions/cweijan.vscode-office-3.5.4-universal/resource/pdf/#page=1 "Page 1")[![]()](https://file+.vscode-resource.vscode-cdn.net/Users/kremznergabor/.antigravity/extensions/cweijan.vscode-office-3.5.4-universal/resource/pdf/#page=2 "Page 2")


Javaslat a szakdolgozat felépítésére Szoftver megírása *Az  alapvető  fontosságú  előírásokat  az  érvényben  lévő,  a  szakdolgozat  készítésére  vonatkozó dékáni utasítás tartalmazza.  A szakdolgozat javasolt felépítése, tartalmaA szakdolgozat címe A   szakdolgozat   címe   pontosan   fedje   a   tartalmát,   egyezzen   meg   a szakdolgozat kiírásakor adott címmel, ami a szakdolgozati  feladatlapon is szerepel (ez a szakdolgozat elején meg is jelenik). Bevezetés (terjedelem: 1 oldal) Tömören mutassa be a kiírt feladatot, ejtsen szót annak jelenlegi, általánosabban ismert megvalósításairól.  Írja  le,  miért  választotta  a  feladatot, mi  a  célkitűzés,  és  annak  milyen körülmények, feltételek biztosítják egyediségét. A megoldás sikerességére is utaljon, azaz pár szóban foglalja össze, hogy a következő tartalom milyen megoldást fog bemutatni. Lehetőleg terjedelemben törekedjen egyetlen oldalra, szükség esetén maximum 2 oldal lehet. A feladat elemzése, a probléma érintő bemutatása (terjedelem: a dolgozat 5-10%-a) Részletezze  a  probléma  mibenlétét,  a  felmerülő  igényeket,  amit  a  szoftvernek  ki  kell elégítenie.  Elemezze  a  megoldási  lehetőségeket,  majd  jelölje  ki  és  indokolja  meg  a  módszer választását.  Adja  milyen  környezetet,  programozási  nyelvet  választ  a  megoldáshoz,  írjon ezekről  rövid  kiterjedésű  ismertetőt.  Térjen  ki  a  platform  kérdésére  is,  milyen  igények  vagy megfontolások   alapján   választotta.   Ha   az   alkalmazás   hardvert   is   működtet,   ott   annak kiválasztási, rendszerkövetelményeit is elemezze. Szoftver tervezése (terjedelem: a dolgozat 20-30%-a) Készítsen blokkvázlatot a szoftver főbb részegységeiről, írjon az egyes részek funkcióiról, az azokkal  szemben  támasztott  követelményekről.  Mutassa  be,  hogy  a  megvalósításban  milyen adatszerkezeteket,   objektumokat,   interfészeket   használ,   az   ezek   közötti   viszonyt   UML diagramon  is  bemutathatja.  Elemezze  a  program  szerkezetének  bonyolultságát,  futási  idejét. Ha  az  igény  felmerül,  készíthet  az  egyes  részegységekhez  tesztkörnyezetet,  amit  itt  szintén specifikálhat. A teszteseteket ekkor CD/DVD-n mellékelni kell! Szoftver kialakítása (terjedelem: a dolgozat 40-50%-a) Mutassa be röviden  a választott fejlesztői keretrendszert (fordítót), nyelvet, platformot. Fejtse  ki  a  program  fontosabb  önálló  programrészeit,  egységeit, szubrutinjait.  Ha  ezek megoldásakor  egyéni  ötletekre  volt  szükség,  az  erre  vonatkozó  a  forrásprogram-részletet mutassa be.  Fontos, hogy  a dolgozat szövegébe jól elkülöníthetően illessze be a  forráskódot, amely  nem  lehet  több  10-15  sornál.  Ha  a  kód  ennél  több  sorból  áll,  használhat  akár  egy-egy sorában  több  sort  helyettesítő  metakódot  is,  ahol  az  adott  szakasz  funkcióját  írja  le.  Ekkor célszerű  a  tényleges  megvalósítást  a  dolgozat  mellékletében  elhelyezni  (kis  betűmérettel,  pl. 9-10 pt). A szoftver teljes forráskódját mellékelni kell, ha nem köti szerzői jog. Ha igen, erre hivatkozva    nyilatkozatot    (titoktartási)    kell    kitölteni,    ekkor    a    bizonyos,    fontosabb programrészleteken kívül nem köteles a teljes szoftver forráskódját mellékelni, de a futtatható állományt  igen.  Sőt,  ekkor  a  teljes  forráskódot  tartalmazó  CD/DVD-t  államvizsgára  is  vigye be, hogy védésnél a be nem mutatott részekre hivatkozni tudjon.  Tesztelés, módosítások (terjedelem: a dolgozat 20-30%-a) Mutasson a szoftver felhasználói felületéről, funkcióiról magyarázó jellegű képernyő-képeket (screenshot-okat).  Sorolja  fel  és  mutassa  be  a  teszthalmazokat,  amiken  a szoftver  működését

tesztelte,   elemezze   az   eredményeket.   Értékelje   az   eredményeket,   ezekről   helyezhet   el diagramokat,  képeket.   Több  teszt  esetén  elég  csak  a  tesztek  egyesített  eredményeit  a szövegben  elhelyezni,  a  részletes  eredmény-kimutatások  a  mellékletbe  kerüljenek.  Értékelje az  elvégzett  munka  teljességét.  Említsen  az  adott  probléma  irányában  továbbfejlesztési lehetőségeket. Összefoglalás (terjedelem: 1 oldal) Az összefoglalás: a bevezetés, a megoldás mikéntje, az eredmények egyéni értékelése és a továbbfejlesztési lehetőségek 3-3 mondatban. Fontos, hogy terjedelemben semmiképp ne haladja meg az egy oldalt! Felhasznált irodalom A  dolgozat  készítése  során  bizonyára  sok  folyóiratcikket,  könyvet,  katalógust  kell  a kezébe   vennie,   és   számos   oldalt   kell   felkeresnie   az   internet   segítségével.   Mindezt dokumentálja a szakirodalmi hivatkozásokra vonatkozó tartalmi és formai követelményeknek megfelelően  (a  dékáni  utasítás  erre  külön  kitér)!  A  web-oldalak  leírása  mellett  tüntesse  fel  a letöltés, megtekintés időpontját is! Mivel a dolgozat gépelésekor általában az utolsó lépés az irodalomjegyzék összeállítása, célszerű  egy  füzetben  a  szakdolgozat  kiírás  átvételekor  elkezdeni  gyűjteni  a  felhasznált cikkek,   könyvek,   web-oldalak   adatait,   hogy   később   ne   okozzon   gondot   ezek   ismételt megkeresése! Fontos,  hogy  a  hivatkozott  irodalom  fedje  le  a  téma  hazai  és  nemzetközi  irodalmát egyaránt.  Lehetőleg  a  dolgozatban  szerepeljenek  utalások,  hivatkozások  az  irodalomjegyzék egyes  tételeire  (ahol  az  irodalomból  kiolvasható  információ  megjelenik,  ahol  idézi  azt,  ahol felhasználja)! II. Általános javaslatok A  szakdolgozatból  tűnjön  ki  hangsúlyosan  az  Ön  saját  munkája,  az,  hogy  a  program melyik  részletét  készítette  el  önállóan!  A  saját  munkájával  kapcsolatos  esetleges  kudarcok, sikertelenségek  is  jelenjenek  meg  a  dolgozatban,  ezek  az  események  a  fejlesztőmunka természetes részei, de lehetőleg ne ez legyen a munka fő vonala. Írja le, hogyan ismerte fel és hogyan javította ki a hibákat! A  tervezés,  fejlesztés  közben  többször  kerül  döntési  helyzetbe.  A  döntési  helyzeteket, igényeket,  elvárásokat   –  az  ezekkel  szemben  felmerülő  problémákat,  ellentmondásokat pontosan  ismertesse  (érvek  és  ellenérvek),  majd  ismertesse  és  indokolja  a  saját  választását, döntését! Célszerű   a   programot   működés   közben   a   záróvizsgán   bemutatni.   Természetesen célszerű  a  dolgozatban  a  szöveg  tartalmához  közvetlenül  köthető  képeket  is  elhelyezni,  de ezek mérete csak a szükséges nagyságú legyen. Figyeljen a képi tartalom ízléses elhelyezésére is az oldalon. A  szakdolgozatban  alkalmazott  ismertebb  adatszerkezeteket,  struktúrákat  a  szövegben csak röviden jellemezze, annyira, amennyire egy kívülálló számára az a szöveg megértéséhez szükséges lehet. Fontos: a melléklet/függelék nem számít bele a szakdolgozat terjedelmébe! FONTOS: Az elkészült szakdolgozat-szöveget alaposan, többször át kell olvasni, előnyös, ha erre menet közben kívülállókat is felkér. Így hamarabb felderíthetők a hibák, érthetetlen részek. A belső konzulensnek már így adja át, de biztosítson elég időt az esetleges javításokra is! A szakdolgozat védésekor célszerű PowerPoint programmal ismertetni a dolgozatot. A diákon kevés szöveg, jól látható ábrá és fényképek legyenek (a szöveget élőszóban mondja hozzá!).  Fontos,  hogy  kb.  8-10  diánál  több  nem  kell!  Legyen  rövid  és  lényegre  törő  a bemutató.  A  diákat  előzetesen  mutassa  be  a  belső  konzulensnek  és  egyeztesse  vele  a vetítés közben elmondásra kerülő szöveget is!
